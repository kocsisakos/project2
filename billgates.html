<h1>Általános információk</h1>
<hr>
<img src="kepek/noel/burger.jpg" alt="Bill Gates" title="Bill Gates">
<img src="kepek/noel/bill.jpg" alt="Bill Gates 2021-ben" title="Bill Gates 2021-ben">
<ul>
    <li>Angol, német, skót-ír származású</li>
    <li>Két testvére van, nővére, Kristiane 1954 januárjában, húga, Libby 1964 júniusában született</li>
    <li>Fiatalon családjával rendszeresen jártak protestáns gyülekezetekbe</li>
    <li>Énekelt a kórusban, részt vett a cserkészmozgalomban is</li>
</ul>
<p>Bill Gates (Seattle, 1955. október 28. –) amerikai üzletember, szoftverfejlesztő, feltaláló, filantróp, a világ negyedik leggazdagabb embere.</p>
<p>1987 óta szerepel a Forbes magazin világ leggazdagabb embereit felvonultató listáján. 2018-ban vagyonát körülbelül 97,4 milliárd dollárra becsülték.</p>
<p>A Microsoft cég alapítójaként és tulajdonosaként Bill Gates fontos szerepet játszott a 20. század végén felvirágzó mikroszámítógép-ipar történetében, olyan széles körben elterjedt szoftverek fűződnek a nevéhez, mint az MS-DOS vagy a Microsoft Windows. A cég vezérigazgatói posztjáról 2000-ben, az elnöki pozícióról 2014-ben köszönt le, tanácsadóként tevékenykedik a cég jelenlegi igazgatója, Satya Nadella mellett.</p>
<p>Szülei sikeres üzletemberek voltak, s mindez egyfajta példaképet jelentett az ifjú Gatesnek.</p>
<img src="kepek/noel/bill_resting.jpg" alt="Bill egy reklámfotón" title="Bill egy reklámfotón">

<h1>Fiatalon</h1>
<hr>
<p>Gates már nyolcadikos korában programozni tanult, BASIC nyelven, amely tevékenységet lenyűgözőnek találta. Első programja egy amőbajáték volt.</p>
<p>A játékot futtató számítógépnek nem volt képernyője, az eredményeket nyomtatóra küldte, lassú volt és nagy, de a fiatal Gatest lenyűgözte a tény, hogy ő, aki még hosszú ideig nem ihat alkoholt vagy vezethet autót, utasításokat adhat egy hatalmas gépnek, és az végrehajtja őket. Akkoriban ismerkedett meg Paul Allennel, a Microsoft későbbi társalapítójával, aki iskolatársa volt, és osztoztak a számítástechnika iránti elkötelezettségben.</p>
<p>Gates egyetemi tanulmányait a Harvard Egyetemen kezdte meg, matematika szakon, 1974-ben, itt ismerkedett meg Steve Ballmerrel, a Microsoft egyik későbbi vezérigazgatójával. Tanulmányai nem kötötték le, 1976-ban a halasztás mellett döntött. Később sem szerzett diplomát.</p>

<h1>Magánélete</h1>
<hr>
<h2>Házassága</h2>
<img src="kepek/noel/billmelinda.jpg" alt="Bill és Melinda" title="Bill és Melinda">
<p>Felesége Melinda Gates, akitől 3 gyermeke született: Jennifer, Rory és Phoebe. 1994-ben házasodtak össze. Melinda Gates Dallasban született, gazdasági és informatikai diplomát szerzett a Duke Egyetemen. 1987-ben kezdett dolgozni a Microsoftnál, itt ismerkedett meg Gatesszel.</p>
<p>Nagy szerepe volt abban, hogy Bill Gates figyelme a jótékonykodás felé fordult. 2021 májusában a Twitteren jelentették be, hogy az alapítványt közösen folytatják, de már nem egy párként.</p>

<h2>Jótékonysági tevékenysége</h2>
<p>Bill Gates és felesége, Melinda 2000-ben hozta létre a Bill és Melinda Gates alapítványt. Gates korábban is támogatott különféle seattle-i jótékonysági szervezeteket, iskolákat, a Harvard Egyetem Számítástechnika tanszékét, de az alapítvány létrehozása után ez a tevékenység nagyobb méreteket öltött.</p>
<p>A házaspár figyelme a szegény gyerekek támogatása és az orvosi célú kutatások felé fordult. Célul tűzték ki a gyermekhalandóság csökkentését, valamint az Egyesült Államokban beindítottak egy lakhatási programot hajléktalan családok számára.</p>
<ul>
    <li>2003-ban Indiában AIDS-ellenes kutatásokat támogatott az alapítvány, illetve malária-ellenes vakcinák kifejlesztésére fordítottak 258 millió dollárt</li>
    <li>2006-ban az alapítvány három alappillérre helyezte tevékenységét, melyek a globális egészségügy, a globális fejlődés, illetve az Egyesült Államokban tapasztalható munkanélküliség csökkentése</li>
    <li>Bill Gates 2012-ig 28 milliárd dollárt költött jótékonyságra</li>
    <li>2008-ban felhagyott a Microsoft-beli napi munkával, hogy minél több időt tudjon jótékonysági tevékenységére fordítani</li>
</ul>

<h2>Lovagi címe</h2>
<p>Bill Gates 2005. március 2-án lovagi címet kapott II. Erzsébet brit királynőtől, elsősorban jótékonysági tevékenységének elismeréseként. Mivel nem birodalmi alattvaló, nevében a Sir előtag helyett a KBE utótagot használhatja <i>(Knight Commander of the Order of the British Empire).</i> Az elismerésre az Egyesült Királyság akkori pénzügyminisztere, Gordon Brown terjesztette fel.</p>